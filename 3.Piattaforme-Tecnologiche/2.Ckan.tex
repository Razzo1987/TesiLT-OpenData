\section{CKAN}
CKAN (Comprehensive Knowledge Archive Network) è un potente sistema DMS (Data Management System, ovvero un sistema di gestione dei dati) open source.
Esso ha lo scopo di rendere i dati accessibili permettendo la loro archiviazione e distribuzione attraverso una comoda interfaccia web che ne semplifica la pubblicazione, la condivisione, la ricerca e l'utilizzo.

CKAN offre sia numerose API per gestire i dataset, che strumenti di visualizzazione che ne permettono un rapida anteprima.
La piattaforma supporta molto bene i dati in formato tabellare, siano essi semplici CSV o EXCEL, e la loro visualizzazione può essere fatta in semplice tabella, come grafico a punti o su una mappa in caso di dati geolocalizzati.

CKAN è rivolto ai data publishers, come governi, imprese o organizzazioni nazionali/regionali, che vogliono rendere disponibili e facilmente fruibili i propri dati. A ciò va aggiunta la possibilità di integrare facilmente i cataloghi di altri portali sviluppati anch'essi in CKAN.

Il suo codice è mantenuto dalla Open Knowledge Foundation ed è utilizzato come piattaforma per gestire cataloghi pubblici da siti come \url{thedatahub.org}, \url{catalog.data.gov}, \url{data.gov.uk} e \url{PublicData.eu}.

CKAN può essere installato gratuitamente su un server di proprietà dello stesso soggetto che intende pubblicare i dati, oppure è possibile acquistare il servizio di hosting dedicato gestito dallo stesso produttore di software (quindi in modalità SaaS).

CKAN ha iniziato il suo sviluppo nel 2007, ma solo nel maggio 2010 è stata pubblicata la sua prima versione (1.0), alla quale sono seguiti aggiornamenti minori fino alla versione 1.8, che nel maggio 2013 è stata superata dalla nuova versione 2.0. Attualmente è in sviluppo la visione 2.2.
