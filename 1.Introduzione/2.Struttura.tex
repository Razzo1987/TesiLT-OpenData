\section{Struttura}
Il secondo capitolo parlerà di cosa sono gli Open Data, cercando di darne una definizione che includa le varie sfaccettature di questa nuova pratica e filosofia, del loro ruolo nella società e della loro importanza in ambito governativo. Si affronterà l’analisi di chi sono gli attori principali intorno a questo argomento e le loro esigenze. Successivamente si affronterà l’aspetto legale riguardante la materia Open Data, dalla spinta iniziale Americana, fino alle leggi emanate negli ultimi anni nella nostra Penisola. Si farà inoltre un’analisi dell’attuale situazione Italiana per comprendere la differente situazione nelle varie regioni.\\

Nel terzo capitolo si approfondiranno alcune soluzioni tecnologiche, cercando di comprendere la loro architettura, analizzando le caratteristiche offerte e spiegando l’esperienza dell’utente finale.\\

All’interno del quarto capitolo si esaminerà la situazione del Comune di Vigevano, studiando un’adeguata soluzione rispetto all’esigenza di pubblicare le informazioni presenti nelle loro banche dati e alla volontà di integrare la piattaforma che verrà realizzata con quella in dotazione a Regione Lombardia.\\

Il quinto capitolo descriverà la realizzazione della piattaforma, partendo dall’installazione della piattaforma scelta e proseguendo con la personalizzazione e la creazione delle funzionalità richieste in fase di progettazione.\\

Nel sesto capitolo sarà fatta una presentazione dell’utilizzo della piattaforma realizzata, cercando di mostrare tutte le sue potenzialità.\\

Infine nel settimo capitolo sarà fatta un’analisi del lavoro svolto e saranno tratte le dovute conclusioni e ipotizzati gli sviluppi futuri del progetto.