\section{Impianto Normativo}
%http://www.slideshare.net/ernestobelisario/open-data-i-nuovi-obblighi-normativi

Il percorso che ha portato all’attuale normativa in ambito Open Data è lungo e intreccia le sue radici con i concetti di \textit{libertà di informazione} e \textit{trasparenza della pubblica amministrazione} ed ha interessato i governi di differenti nazioni.

\begin{itemize}
\item 4 luglio 1966, viene emanato negli USA il \textbf{Freedom of Information Act} (FOIA) \cite{foia}, “atto per la libertà di informazione”, una legge sulla libertà di informazione, che impone alle pubbliche amministrazioni una serie di regole per permettere a chiunque di sapere come opera il Governo federale.
Il FOIA ha aperto a giornalisti e studiosi l'accesso agli archivi di Stato statunitensi, a molti documenti riservati e coperti da segreto di Stato, di carattere storico o di attualità. Il provvedimento è stato un punto importante per garantire la trasparenza della pubblica amministrazione nei confronti del cittadino, il diritto di cronaca e la libertà di stampa dei giornalisti.

\item 24 novembre 2000, vengono pubblicate nella Gazzetta Ufficiale le \textbf{Disposizioni per la delegificazione di norme e per la semplificazione di procedimenti amministrativi} (legge 340/2000) \cite{legge340/2000}
\begin{quoting}
Le pubbliche amministrazioni di cui all'articolo 1, comma 2, del decreto legislativo n. 29 del 1993 hanno accesso gratuito ai dati contenuti in pubblici registri, elenchi, atti o documenti da chiunque conoscibili.
\cite{legge340/2000}
\end{quoting}

%Data Quality Act – USA – 2001 (quality, objectivity, utility, and integrity of information)
	%https://en.wikipedia.org/wiki/Data_Quality_Act
	%http://rationalwiki.org/wiki/Data_Quality_Act
	%http://www.gpo.gov/fdsys/pkg/PLAW-106publ554/html/PLAW-106publ554.htm

\item 17 novembre 2003, viene approvata dal Parlamento Europeo e dal Consiglio la \textbf{Direttiva relativa al riutilizzo dell’informazione del settore pubblico} (Direttiva PSI) \cite{direttiva-PSI} che incoraggia gli enti pubblici degli stati membri a massimizzare il potenziale dell'informazione rendendo disponibili e favorendo il riuso dei documenti, attraverso indici on line e licenze standard.

\item 7 marzo 2005, viene approvato il decreto legislativo \textbf{Codice dell'amministrazione digitale} (C.A.D.) \cite{cad}.

\item 24 gennaio 2006, l’attuazione italiana della direttiva europea avviene con il \textbf{Decreto legislativo 24 gennaio 2006 relativo al riutilizzo di documenti nel settore pubblico} \cite{decreto-legislativo2006}. Il provvedimento è stato predisposto dal Ministro per le Politiche comunitarie e da quello per l'innovazione e le tecnologie, in accordo con i dicasteri degli Affari Esteri, Giustizia, Economia e Finanze, Funzione pubblica.
Esso definisce che il titolare del dato predisponga le licenze standard per il riutilizzo e le renda disponibili, ove possibile in forma elettronica, sui propri siti istituzionali.
Gli Enti pubblici possono richiedere un compenso in denaro: in questo caso hanno l'obbligo di fissare e pubblicare le tariffe e le relative modalità di versamento da corrispondere a fronte delle attività, individuandole sulla base dei costi effettivi sostenuti dalle Amministrazioni e aggiornato ogni due anni; questo compenso comprende i costi di raccolta, di produzione, di riproduzione e diffusione dei dati, maggiorati nel caso di riutilizzo per fini commerciali.
È fatto divieto di esclusività sull’utilizzo dei dati.

\item 12 giugno 2008, il il Garante per la Protezione dei Dati Personali, in corrispondenza dell’avvio dell’Operazione Trasparenza, ha sottolineato la necessità di predisporre \textit{“idonei accorgimenti volti a consentire forme proporzionate di consultabilità dei dati, prevedendo in particolare elenchi relativi a singole amministrazioni, consultabili distintamente (anche sulla base di eventuali link a siti web delle amministrazioni medesime), senza che per gli utenti sia possibile modificarli agevolmente o reperire direttamente dati mediante motori di ricerca”} \cite{nota-12giugno}.

\item 31 ottobre 2009, viene pubblicato in Gazzetta Ufficiale il Decreto legislativo n.150/2009, Attuazione della legge 4 marzo 2009, n. 15, in materia di \textbf{ottimizzazione della produttività del lavoro pubblico e di efficienza e trasparenza delle pubbliche amministrazioni} (legge Brunetta) \cite{legge-Brunetta}. Il Decreto indica le linee guida rispetto alle quali articolare il riordino della pubblica amministrazione nella direzione della produttività, dell’efficienza e della trasparenza. Le direttrici individuate sono in particolare: il merito, le nuove norme sull’ordinamento del lavoro pubblico, il sistema sanzionatorio e disciplinare e, per quanto riguarda le performance, il ciclo di gestione, la trasparenza e rendicontazione, la misurazione e valutazione.
%Le direttrici individuate sono in particolare: il ciclo di gestione delle performance, la trasparenza e rendicontazione della perfomance, la misurazione e valutazione della perfomance, il merito, le nuove norme sull’ordinamento del lavoro pubblico ed il sistema sanzionatorio e disciplinare.

\item 20 ottobre 2011, viene pubblicato dal Ministero per la Pubblica Amministrazione e l'Innovazione il \textbf{Vademecum sull'OpenData}\cite{vademecum-OD}

\item 22 giugno 2012, viene approvato il Decreto Legge \textbf{Misure urgenti per la crescita del Paese} (Decreto Sviluppo) \cite{decreto-sviluppo}.
\begin{quoting}
Art. 18
\begin{enumerate}
\item La concessione delle sovvenzioni, contributi, sussidi ed ausili
finanziari alle imprese e l'attribuzione dei corrispettivi e dei
compensi a persone, professionisti, imprese ed enti privati e
comunque di vantaggi economici di  qualunque  genere [...] ad enti pubblici e
privati, sono soggetti alla pubblicità sulla rete internet, ai sensi
del presente articolo e secondo il principio di accessibilità totale [...]
\item Nei casi di cui al comma 1 ed in deroga ad ogni diversa
disposizione di legge o regolamento, nel sito internet dell'ente
obbligato sono indicati:
\begin{enumerate}
\item il nome dell'impresa o altro soggetto
beneficiario ed i suoi dati fiscali;
\item l'importo;
\item la norma o il
titolo a base dell'attribuzione;
\item l'ufficio e il funzionario o
dirigente responsabile del relativo procedimento amministrativo;
\item la modalità seguita per l'individuazione del beneficiario;
\item il link al progetto selezionato, al curriculum del soggetto incaricato,
nonché al contratto e capitolato della prestazione, fornitura o
servizio.
\end{enumerate}
\item Le informazioni [...] sono riportate, con link \textbf{ben
visibile} nella homepage del sito, nell'ambito dei dati della sezione
«Trasparenza, valutazione e merito» [...], \textbf{che devono essere resi di facile
consultazione, accessibili ai motori di ricerca ed in formato
tabellare aperto che ne consente l'esportazione}, il trattamento e il
riuso [...]
\item[5.] A decorrere dal 1° gennaio 2013, per le concessioni di vantaggi
economici  successivi  all'entrata  in  vigore  del  presente
decreto-legge, la pubblicazione ai sensi del presente \textbf{articolo
costituisce condizione legale di efficacia del titolo} legittimante
delle concessioni ed attribuzioni di importo complessivo \textbf{superiore a
mille euro nel corso dell'anno solare previste dal comma 1}, e la sua
eventuale omissione o incompletezza è rilevata d'ufficio dagli
organi dirigenziali e di controllo, \textbf{sotto la propria  diretta
responsabilità amministrativa,  patrimoniale  e  contabile}  per
l'indebita concessione o attribuzione del beneficio economico. \textbf{La
mancata, incompleta o ritardata pubblicazione è altresì rilevabile
dal destinatario della prevista concessione o attribuzione e da
chiunque altro abbia interesse, anche ai fini} del risarcimento del
danno da  ritardo  da  parte  dell'amministrazione, [...]
\item[7.] Dall'attuazione del presente articolo \textbf{non derivano nuovi o
maggiori oneri a carico della finanza pubblica} e alle attività
previste \textbf{si farà fronte con le risorse umane, finanziarie e
strumentali disponibili a legislazione vigente}.
\cite{decreto-sviluppo}
\end{enumerate}
\end{quoting}
Con l’entrata in vigore di questo Decreto Legge inizia a prendere vita “Dentro il bilancio”, un progetto che amplia quello che precedentemente era \textit{OpenFatture}.

\item 18 ottobre 2012, vengono approvate le “Ulteriori misure urgenti per la crescita del Paese” \cite{ulteriori-misure-urgenti} che modificano l’articolo 52 del \textbf{Codice dell’Amministrazione Digitale} (C.A.D.) \cite{cad}. In forza di questa modifica, gli Open Data sono diventati un “obbligo di legge”, nel rispetto della privacy e delle normative a tutela del segreto statistico, brevetti, diritto d’autore, …
\begin{quoting}
L'accesso telematico a dati, documenti e
procedimenti e il riutilizzo dei dati e documenti e' disciplinato dai
soggetti di cui all'articolo 2, comma 2, secondo le disposizioni del
presente codice e nel rispetto della normativa vigente. \textbf{Entro 120
giorni dall'entrata in vigore del presente  decreto-legge, le
pubbliche amministrazioni  pubblicano}  nel  proprio  sito  web,
all'interno della sezione «Trasparenza, valutazione e merito» i
regolamenti che disciplinano l'esercizio della facoltà di accesso
telematico e il riutilizzo, compreso \textbf{il catalogo dei dati e dei
metadati in loro possesso}. 
\cite{ulteriori-misure-urgenti}
\end{quoting}
Le Pubbliche Amministrazioni devono promuovere “progetti di elaborazione e di diffusione dei dati pubblici di cui sono titolari”, nonché assicurarne la pubblicazione “in formati aperti”, al fine di “valorizzare e rendere fruibili” i dati stessi.
Inoltre viene specificato che a partire dal 19 marzo 2013 tutti i dati e documenti che le pubbliche amministrazioni pubblicano con qualsiasi modalità, senza l’espressa adozione di una licenza d’uso, si intendono rilasciati come dati aperti (Open Data by default).

\item 6 novembre 2012, vengono approvate le \textbf{Disposizioni per la prevenzione e la repressione della corruzione e dell'illegalità nella pubblica amministrazione} (legge anticorruzione) \cite{anti-corruzione}.
% http://saperi.forumpa.it/story/69856/trasparenza-e-anticorruzione-ma-non-chiamatelo-foia

\item 14 marzo 2013, entra in vigore il Decreto Legislativo \textbf{Riordino della disciplina riguardante gli obblighi di pubblicità, trasparenza e diffusione di informazioni da parte delle pubbliche amministrazioni} \cite{riordino-disciplina} con il quale la l’Amministrazione comunale provvede all’adeguamento delle pagine dei propri siti web.

\item 26 giungo 2013, è stata pubblica la nuova direttiva del parlamento e del consiglio europeo relativa al riutilizzo dell’informazione del settore pubblico \cite{Direttiva-Europea-PSI}: l’Open Data si estende a biblioteche, archivi e musei. Apertura diventa in pratica sinonimo di riusabilità.

\end{itemize}

\subsection{Leggi Regionali}

Diverse amministrazioni regionali hanno compreso il valore e l’importanza dell’Open Data e hanno quindi deciso di dotarsi di una Legge in materia \cite{agenzia-regioni}.
Al memento tale processo è ancora in fase evolutiva e la situazione è piuttosto variegata nella nostra penisola (figura \ref{fig:leggi-regionali}).


\begin{figure}[htbp]
   \centering
   \includegraphics[scale=0.35]{img/Italia-OpenData} % requires the graphicx package
   \caption{Situazione normativa nelle Regioni italiane su Open Data:\protect\newline \textbf{Verde}:  legge approvata.\protect\newline \textbf{Arancione}: disegno o proposta di legge in discussione.}
   \label{fig:leggi-regionali}
\end{figure}


\begin{itemize}
\item \textbf{Lombardia}: Nell’Agenda Digitale di Lombardia per il periodo 2012-2015 (DGR 2585/2011) è inclusa l’Area Prioritaria d’Intervento “Patrimonio Informativo Pubblico”, (paragrafo 2.4).
Con la delibera 2094/2012 si approvano i “Criteri generali per l’Open Data”.
Con La LR N. 7/2012 - art. 52 Accessibilità e valorizzazione del patrimonio informativo pubblico - la Giunta regionale, adotta determinazioni in ordine alla definizione delle basi di dati regionali da rendere disponibili a cittadini ed imprese in formato aperto, nonché le modalità di fornitura, senza oneri per finanza regionale, dei dati rilevati nell’esercizio delle attività da parte di concessionari di servizi pubblici.
Il DG 6115/2012 definisce il Modello di Governance, stabilendo ruoli e modalità d’intervento per rendere disponibili i dati del patrimonio informativo regionale come Open Data ed il metodo con cui sono pianificati gli interventi, e il DGR n. 4324/2012 costituisce le linee guida per gli EELL che ripropongono, principalmente ai Comuni Lombardia, il modello organizzativo e le scelte operative adottate da Regione per la gestione degli Open Data.

\item \textbf{Umbria}: Nell’Agenda Digitale dell’Umbria (DGR 397/2012) è inclusa tra le linee prioritarie d’azione quella dedicata agli Open Data.
Nella legge regionale n.8/2011 sulla semplificazione e sullo sviluppo dell’Amministrazione digitale l’art.15 prevede la promozione dei dati pubblici aperti.
Con D.G.R. 1551/2012 è stato approvato il Disciplinare dei criteri generali per l’Open Data in Umbria, vincolante per l’Amministrazione regionale e di riferimento per gli enti del territorio (che sono invitati a pubblicare i loro dati nel repertorio regionale).

\item \textbf{Toscana}: Il Programma regionale per la promozione e lo sviluppo dell’amministrazione elettronica e della società dell'informazione e della conoscenza (DGR 104/2012), si pone come agenda digitale regionale prevede un’azione specifica relativa all’apertura dei dati.
La successiva evoluzione normativa in materia di amministrazione digitale consta di tre Leggi Regionali (LR 1/2004, LR 40/2009 e LR 54/2009).
La LR 40/2009 (e s.m.i.) in riferimento alla trasparenza e all’attività amministrativa, ambito più ampio e precedente rispetto allo specifico degli Open Data, tratta il diritto di accesso.
La LR 54/2009 pone riferimenti importanti alla politica di Open Data, tra questi il principio per cui lo sviluppo dell’amministrazione digitale deve avvenire con il coinvolgimento degli enti del territorio.
L’attuazione degli Open Data è definita con DGR 23/2013, con cui l’apertura dei dati si pone come necessario passaggio culturale ed elemento per arrivare anche all’apertura dei servizi.

\item \textbf{Emilia Romagna}: Con DGR 52/2011 sono state approvate le nuove Linee Guida al Piano Telematico regionale 2011-2013 (PiTER), documento che rappresenta l’Agenda Digitale regionale.
La Giunta della Regione Emilia-Romagna ha successivamente approvato con delibera 1587/201 il Programma Operativo 2011 del PiTER con il quale è stata data concretezza agli obiettivi strategici enunciati nelle Linee Guida, consolidando le azioni intraprese e future in un progetto operativo sottoposto a monitoraggio e valutazione.
Con successiva DGR 2080/2012, Emilia approva le “Linee guida relative al riutilizzo e messa a disposizione in Open Data dei dati pubblici dell’Amministrazione Regionale con i quali condivide il valore e la funzione attribuiti dall'Unione Europea alle informazioni pubbliche, e la consapevolezza delle conseguenze positive a livello di trasparenza e di partecipazione attiva dei cittadini alle attività e alla vita delle Pubbliche Amministrazioni, a seguito della diffusione di tali informazioni.

\item \textbf{Piemonte}: È un esempio significativo con il processo che parte con l’emissione di linee guida nel 2009 (DGR 11679/2009) che definiscono i processi di riuso, e un aggiornamento delle stesse nel 2010 (DGR 1109/2010). Segue l’adozione della Legge Regionale in materia (LR 24/2011) e relativo regolamento attuativo con la quale Regione si vincola ad assicurare la disponibilità, la gestione, l'accesso, la trasmissione, la conservazione e la fruibilità dei dati in modalità digitale.
Detto regolamento si distingue rispetto ad altri casi perché stabilisce la possibilità per l’utente esterno, di qualunque tipologia (privato cittadino, ente privato etc.), di presentare formale richiesta per il rilascio in modalità open di un determinato dataset di suo interesse, e delinea il processo interno dell’Ente per l’adempimento della richiesta. L’utente che non vedesse accolta la propria richiesta senza giustificato motivo ha inoltre la possibilità di sporgere formale reclamo.

\item \textbf{Puglia}: La LR 20/2012 “Norme sul software libero, accessibilità di dati e documenti e hardware documentato” tratta i temi dell’Open Data specificatamente all’art. 6 “Riutilizzo dei documenti e dei dati pubblici”.
Le prime Linee di indirizzo in materia di OD sono state oggetto della DGR 2183/2012.

\item \textbf{Provincia Autonoma di Trento}: Il percorso normativo ha inizio con l’emissione delle DGR 1510/2010 e DGR 1510/2011, delibere inerenti alla definizione di una Strategia di Legislatura in materia di innovazione e servizi ICT. Con la prima si introducono gli Open Government Data tra le infrastrutture abilitanti l’innovazione quale condizione necessaria per lo sviluppo dell’innovazione nei servizi; nella seconda si esplicita il l’obiettivo di valorizzare il patrimonio informativo della PA al fine di aumentare la trasparenza, semplificare e rendere più efficiente il sistema pubblico e fornire risorse informative ai settori produttivi. Segue l’adozione della LP 16/2012 sulla promozione della società dell’informazione e amministrazione digitale.
Con DGR 2858/2012 sono approvate le linee guida per la diffusione e riutilizzo di dei dati pubblici.

\item \textbf{Liguria}: La Regione ha fatto proprie le politiche di pubblicazione dei dati pubblici regionali, in linea con il principio di trasparenza, in considerazione del grande valore attribuito all’economia immateriale e alla luce delle prescrizioni della legge regionale 42/06 “Istituzione del Sistema informativo integrato regionale per lo sviluppo della Società dell'informazione in Liguria".

%---

\item \textbf{Regione Lazio} Legge Regionale n. 7/2012 - "Disposizioni in materia di dati aperti e riutilizzo di informazioni e dati pubblici e iniziative connesse”.\\
Proposta di legge n. 200/IX - "Norme in materia di pubblicazione e riutilizzo dei dati e delle informazioni delle pubbliche amministrazioni regionali"

\item \textbf{Regione Basilicata} Proposta di legge - "Disposizioni in materia di accesso, pubblicazione e riutilizzo dei documenti e dei dati pubblici dell'Amministrazione regionale in formato aperto tramite la rete internet"

\item \textbf{Regione Sicilia} Disegno di legge - "Norme in materia di pubblicazione tramite la rete internet e di riutilizzo dei documenti e dei dati della pubblica amministrazione regionale e locale"

\item \textbf{Regione Friuli Venezia Giulia} Legge Regionale n. 9/2011 - "Disciplina del sistema informativo integrato regionale del Friuli Venezia Giulia"

\item \textbf{Regione Campania} Proposta di legge - "Legge sulla trasparenza amministrativa e l'accesso e il riutilizzo dei dati di titolarità regionale"

\item \textbf{Regione Marche} Proposta di legge n. 256/12 -  “Disposizioni in materia di pubblicazioni e riutilizzo dei dati e delle informazioni dell’amministrazione regionale”


\end{itemize}


%------------------------------
\newpage
\subsubsection{Regione Lombardia}
La Regione Lombardia ha approvato, con la Delibera di Giunta Regionale 2904 del 11/01/2012 i "Criteri generali per l’Open Data" \cite{lomb-criteri} nei quali delibera di realizzare la piattaforma \url{dati.lombardia.it} sulla quale caricare, in una prima fase, i dati già pubblicati sui portali della Regione e sul sistema SIREG. Delibera inoltre di pubblicare dati aggregati di cui la Regione è proprietaria, il tutto con una licenza che concede all'utente la possibilità di riprodurre, distribuire, trasmettere e adattare liberamente i dati, anche a scopi commerciali, a condizione che venga citata la fonte, la licenza che è stata scelta è la Italian Open Data License v.2.0 (IODL 2.0).\\

\subsubsection{Comune di Vigevano}
Il Comune di Vigevano il 23 maggio 2013 ha deliberato l’\textbf{Adesione alle “Linee guida Open Data per gli enti locali”, di Regione Lombardia e sperimentazione congiunta in materia} \cite{CittaVigevano-GCn104}:
\begin{quoting}
\begin{enumerate}
\item di aderire alle “Linee Guida per gli Enti Locali” facendo propri i relativi allegati e usufruendo per la diffusione dei dati individuati come riutilizzabili del portale \url{dati.lombardia.it};
\item d'impegnarsi, coerentemente con quanto previsto dalle Linee Guida, a licenziare i dati – quale regola generale - con licenza IODL 2.0, optando a favore di altre licenze solo ove ricorrano giustificati motivi; la licenza scelta dovrà comunque consentire il riutilizzo dei dati pubblicati anche per fini di lucro e commerciali, come richiesto dai “Criteri generali per l’Open Data”, Allegato 1 alla DGR 2904 dell’11/1/2012;
\item di avviare una collaborazione \textbf{con Regione Lombardia / Lombardia Informatica} sui temi della interoperabilità dei Open Data pubblicati in portali diversi tramite l’uso principale di soluzioni Open Source con l’obiettivo, fra gli altri, di consentire un più semplice accesso ai dati del futuro portale Open Data del \textbf{Comune di Vigevano} anche attraverso l’accesso dal portare della \textbf{Regione Lombardia}
\cite{CittaVigevano-GCn104}
\end{enumerate}
\end{quoting}